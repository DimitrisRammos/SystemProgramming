8
Είτε πρόκειται να μεταγράψουμε ένα βιβλίο είτε απλώς ένα κείμενο, ας
μην υποθέτουμε ότι, επειδή αφορά άτομα με δυσκολίες στην πρόσβαση,
επιτρέπεται να κάνουμε πρόχειρη δουλειά. Ένα κείμενο γραμμένο βάσει της
μεθόδου «Κείμενο για Όλους» θα πρέπει να είναι σαν «πραγματικό κείμενο»8
και να αντιμετωπίζει με το δέοντα σεβασμό το κοινό στο οποίο απευθύνεται.
Η γραμματοσειρά που θα επιλέξουμε θα πρέπει να είναι τέτοια που να
μην αποσπά τον αναγνώστη. Προτιμώνται οι γραμματοσειρές Arial ή
Helvetica. Το μέγεθος της γραμματοσειράς θα πρέπει να μην είναι μικρότερο
από 12 ενώ προτιμώμενο είναι το 14. Για τις επικεφαλίδες επιλέγουμε ένα
μέγεθος μεγαλύτερο κατά δύο στιγμές. Δεν αλλάζουμε τύπο γραμματοσειράς
και αποφεύγουμε να γράφουμε κεφαλαία, πλάγια ή με υπογραμμίσεις.
Το μήκος της σειράς επηρεάζει την ευκολία και την ταχύτητα της
ανάγνωσης. Μια σειρά κειμένου θα πρέπει να περιλαμβάνει περίπου 60-72
χαρακτήρες ή 10-12 λέξεις9. Παρότι ένα κείμενο με πλήρη ευθυγράμμιση
φαίνεται πιο καθαρό εντούτοις είναι δυσκολότερο στην ανάγνωση. Γι’ αυτό
είναι καλύτερο η ευθυγράμμιση να γίνεται αριστερά. Το διάστιχο θα πρέπει να
είναι τέτοιο ώστε η απόσταση μεταξύ των σειρών να μην είναι μεγαλύτερη
από την απόσταση μεταξύ των λέξεων. Συνήθως το διάστιχο που ορίζεται
από τις ρυθμίσεις προεπιλογής του κειμενογράφου είναι ικανοποιητικό για
χαρακτήρες μεγέθους 12.
Επιπλέον, θα πρέπει να φροντίσουμε την εμφάνιση του κειμένου μας.
Θα πρέπει να υπάρχουν περιθώρια τόσο αριστερά και δεξιά όσο και πάνω-
κάτω. Επίσης να υπάρχει καλή αντίθεση ανάμεσα στο χρώμα της
γραμματοσειράς και το χρώμα της σελίδας, π.χ. χρησιμοποιούμε μαύρη ή
σκούρα μπλε γραμματοσειρά σε λευκό φόντο.
Τι είδους υλικό θα μπορούσε να μεταγραφεί σε «Κείμενο για Όλους»
Όλα τα είδη του λόγου μπορούν να μετατραπούν σε «Κείμενο για
Όλους» και να προσαρμόζονται στις υπάρχουσες ανάγκες. Θα πρέπει να
υπάρχει κάθε λογοτεχνικό είδος, μυθιστορήματα, θρίλερ, ποίηση, ταξιδιωτικά
8 Tronbacke , Easy-to-read, An important part of reading promotion and the fight against literacy, σ. 4.
9 Ο αριθμός χαρακτήρων ανά σειρά κειμένου ποικίλει ανάλογα με τη γλώσσα στην οποία γράφουμε.
Αν παρατηρήσουμε το παράδειγμα της σελίδας 11, θα διαπιστώσουμε ότι οι 7 λέξεις ανά σειρά του
αγγλικού κειμένου αντιστοιχούν σε 27 χαρακτήρες, ενώ οι 7 αντίστοιχες λέξεις του ελληνικού
κειμένου σε 36 χαρακτήρες.
9
διηγήματα, αλλά και ειδήσεις και επικαιρότητα. Για παράδειγμα, στη
Νορβηγία και τη Σουηδία αντίστοιχα, εκδίδονται οι εφημερίδες Klar Tale και 8
SIDOR που διαβάζονται από διαφορετικές ομάδες όπως μαθητές σχολείων,
μετανάστες, δυσλεξικούς.
Επίσης, υπάρχει η δυνατότητα συνεργασίας μεταξύ των χωρών,
ακόμα και αν υπάρχουν πολιτιστικές διαφορές μεταξύ τους, που θα πρέπει
να ληφθούν υπόψη. Μεγάλο μέρος υλικού, κείμενο και εικονογράφηση,
μπορεί να χρησιμοποιηθεί αφού απλώς μεταφραστεί. Κάτι τέτοιο θα
μπορούσε να χρησιμοποιηθεί για την απόδοση κειμένων κλασικής
λογοτεχνίας, πληροφορίες για οργανισμούς, εγχειρίδια, βιβλία μαγειρικής κ.ά.
Πού αλλού μπορεί να χρησιμοποιηθεί η μέθοδος, εκτός από την
εκπαίδευση
Η μέθοδος «Κείμενο για Όλους» μπορεί να χρησιμοποιηθεί όπου
υπάρχει ανάγκη για ενημέρωση. Είναι θεμελιώδες δημοκρατικό δικαίωμα να
υπάρχει πρόσβαση στην πληροφορία και ο κάθε πολίτης να μπορεί να
πληροφορείται τι συμβαίνει στην κοινωνία, προκειμένου να εξασκεί τα
δημοκρατικά του καθήκοντα, να διεκδικεί τα δικαιώματά του, να ορίζει τη ζωή
του και να διασφαλίζει την ποιότητά της. Η μέθοδος επομένως μπορεί να
χρησιμοποιηθεί σε όλες εκείνες τις περιπτώσεις που χρησιμοποιούμε το
λόγο, γραπτό και προφορικό, για να διευκολύνουμε το κοινό μας να
προσεγγίζει τη γνώση είτε πρόκειται για ανθρώπους με μαθησιακές
δυσκολίες είτε για ανθρώπους με νοητική υστέρηση είτε για μετανάστες είτε
για άτομα τρίτης ηλικίας και ανθρώπους χαμηλού μορφωτικού επιπέδου.
Έχει ιδιαίτερο ενδιαφέρον να αναφερθούμε στο επιτυχές πείραμα της
Σουηδίας, την εφημερίδα 8 SIDOR (8 σελίδες)10, που κυκλοφορεί σε έντυπη
και ηλεκτρονική μορφή. Είναι μια σουηδική εβδομαδιαία εφημερίδα, η οποία
περιέχει το ίδιο υλικό που θα βρίσκαμε σε μια κλασική εφημερίδα αλλά σε
συντομότερη και απλούστερη μορφή. Περιλαμβάνει άρθρα που αφορούν την
εσωτερική και εξωτερική επικαιρότητα, πολιτιστικές και αθλητικές
εκδηλώσεις, είναι γραμμένα σε απλά σουηδικά και τα περισσότερα έχουν και
φωτογραφίες. Έχει βρεθεί ότι η εφημερίδα λειτουργεί καλά τόσο για παιδιά
10
ηλικίας 10-12 ετών, ενήλικες χαμηλού μορφωτικού επιπέδου αλλά και γι’
αυτούς που μαθαίνουν σουηδικά ως δεύτερη γλώσσα11.
Να τονίσουμε ότι η μέθοδος δε βρίσκει εφαρμογή μόνο στο γραπτό
λόγο αλλά μπορεί να εφαρμοστεί τόσο στο ραδιόφωνο όσο και στην
τηλεόραση με στόχο να προσεγγίσουμε και να ενημερώσουμε συμπολίτες
μας με δυσκολίες στη μάθηση και την αντίληψη.
Η μέθοδος «Κείμενο για Όλους» δεν αφορά μόνο ένα επίπεδο
Η μέθοδος «Κείμενο για Όλους» δεν αποσκοπεί στην κάλυψη των
αναγκών μόνο μιας μερίδας ανθρώπων αλλά απευθύνεται σε ποικίλο κοινό.
Πρέπει να έχουμε κατά νου ότι οι άνθρωποι με δυσκολίες στην ανάγνωση και
κατανόηση κειμένου ποικίλουν από βαρύτατες περιπτώσεις ως υψηλής
νοημοσύνης.
Έχει συζητηθεί το κατά πόσο τα βιβλία που έχουν μετατραπεί σε
«Κείμενο για Όλους» θα πρέπει να διακρίνονται σε επίπεδα δυσκολίας ώστε
οι αναγνώστες να εντοπίζουν ευκολότερα το κατάλληλο γι’ αυτούς βιβλίο.
Από την εμπειρία όσων ασχολούνται με τη μέθοδο, συνάγεται ότι κάτι τέτοιο
θα προκαλούσε μάλλον σύγχυση και θα οδηγούσε σε στιγματισμό12. Αντ’
αυτού προτιμάται η κατάταξη των σχετικών βιβλίων σε ειδικούς καταλόγους ή
η περιγραφή του περιεχομένου και το επίπεδο του βιβλίου στο οπισθ